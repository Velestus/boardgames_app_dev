{
  "games": [
    {
      "title": "Runebound (druga edycja)",
      "duration": "Około 45 minut na jednego gracza",
      "stars": "4.5",
      "description-short": "Ciekawa gra przygodowa na planszy. Pokonaj Smoczych Władców Runów i zdobądź wieczną chwałę!",
      "description-long": "Runebound jest bardzo ciekawym tytułem pozwalającym na rozegranie RPG na planszy w przystępnym czasie. Wcielamy się w rolę bohatera posiadającego zestaw podstawowych umiejętnośc oraz statystyk. Naszym zadaniem jest pokonanie Smoczych Władców Runów, na których czele stoi bezlitosny Margath.\\nPo wybraniu postaci dostajemy odpowiadającą jej figurkę oraz trzy sztuki złota i możemy rozpocząć naszą przygodę. W trakcie gry zdobywamy punkty doświadczenia za pokonanych wrogów oraz, oczywiście, złoto. Punkty doświadczenia pozwalają nam zwiększyć poziom postaci. Za zdobyte złoto możemy nabyć nowy ekwipunek oraz wynająć najemników, ktorzy wesprą nas w walce przeciwko Władcom Runów.\\nRunebound urzekł mnie ciekawą mechaniką przemieszczania postaci. Otóż w tym celu wykorzystujemy specjalne kostki, na ktorych narysowane są różne rodzaje terenu. Zależnie od tego, co wypadnie, przemieszczamy naszą postać na planszy o ilość pól odpowiadającą ilości rzuconych kości. W połączeniu z różnymi poziomami trudności przeciwników, rozmaitymi wydarzeniami oraz systemem rozwoju postaci daje to naprawdę przyjemny tytuł. Oczywiście, bardziej wymagający gracze mogą się przyczepic od wielu rzeczy odnośnie tej gry. Jednak uważam, że Runebound z założenia nie miał być arcyambitną grą i błędem jest czepianie się sporej losowości tej gry. W mojej ocenie jest to świetny tytuł. Ładnie wydane elementy, porządna plansza, mnóstwo kart oraz konieczność adaptacji swojej taktyki do rozwoju gry są czynnikami zasługującymi na wyróżnienie. Należy także wspomnieć, że zasad ogólnie jest sporo, ale mechanika gry ułatwia ich zrozumienie i sprawia, że nie jest to aż tak przytłaczające, jak przy niektorych tytułach.",
      "remarks": "Zalecam granie w maksymalnie pięcioosobowym gronie, gdyż może dać się we znaki spory czas oczekiwania do następnej swojej kolejki. Osobiście najlepiej mi się grało w trzy osoby."
    },
    {
      "title": "Chaos w Starym Świecie",
      "duration": "2 godziny przy znajomości zasad, 2:45 jesli dochodzi tłumaczenie",
      "stars": "5",
      "description-short": "Wciel się w jednego z Panów Chaosu i siej zniszczenie w Starym Świecie!",
      "description-long": "Chaos w Starym Świecie jest grą osadzoną w uniwersum Warhammera. Jest to asymetryczna gra typu area control. Podczas rozgrywki mamy różne sposoby na ukończenie gry. Istnieje też możliwość, że Stary Świat obroni się przed Panami Chaosu i nikt nie wygra!\\nWraz z wybranym Panem Chaosu otrzymujemy zestaw kart Chaosu (ktorymi gramy), kilka kart ulepszeń do pozyskania wraz z postepem rozgrywki oraz, oc najważniejsze, wspaniałe figurki kultystów, wojowników oraz Wielkiego Demona. Gra odbywa się w ściśle określonej kolejności graczy i każdy gracz w swojej turze wykonuje akcje, w razie konieczności płacąc punktami Mocy. Po wyczerpaniu puli punktów bądź spasowaniu tura gracza dobiega końca.\\nW tej grze dużo zależy od decyzji innych graczy. Trzeba dostosować się do zmieniających się warunków na planszy, aby jak najlepiej wykorzystać je na swoją korzyść. Każdy Pan Chaosu jest inny i przez to unikatowy. Każdy z nich skupia się na innych celach i znajomość przeciwników jest w tej grze kluczowa. Dobrze jest zdobyć kilka punktów zwycięstwa, ale co jeśli uda nam się zdobyć je i jednocześnie uprzykrzyć życie innym Panom Chaosu? Oczywiście że jest wtedy jeszcze lepiej!\\nGra jest przepięknie wydana i bardzo klimatyczna. Rozgrywka wciąga i angażuje. Asymetryczność graczy oraz spora losowość wydarzeń i zdobywanych Kart Chaosu sprawiają, że jest to ciężki tytuł na pierwszą grę. Jednak jest to gra, która swój pełen potencjał pokazuje dopiero przy kolejnych rozgrywkach, kiedy można się spokojnie skupić na taktyce niż na studiowaniu kolejnych zasad.",
      "remarks": "Gra wymaga od 3 do 4 osób, jednak najlepiej grać w pełnym składzie. Ten tytuł wymaga kilku gier, aby móc go w pełni ocenić."
  }
  ]
}
